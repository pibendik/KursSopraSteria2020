<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>

    
    <p style="margin-left: 4; margin-right: 4" align="left">
        <font color="#202F55">
            <a style="text-decoration: none; font-size: 12pt; font-weight: bold" href="javascript:history.go(-1)">
                <font size="4"><b>
                        <font color="#F4F4F4">
                            <!--webbot
      bot="HTMLMarkup" startspan -->
                            <meta http-equiv="imagetoolbar" content="no">

                            <!--webbot bot="HTMLMarkup" startspan -->
                            <!--webbot bot="HTMLMarkup" endspan -->
                            <!--webbot bot="HTMLMarkup" endspan -->
                        </font>
                    </b></font><b>
                    <font color="#F4F4F4">Föregående
                        sida</font>
                </b>
            </a></font>
    </p>
    <table width="22%" border="0">
        <tbody>
            <tr>
                <td style="border: 1px solid #DDDDDD" colspan="2" bgcolor="#D8DBE0">
                    <p style="margin-top: 10px; margin-bottom: 10px" align="center">
                        <b>
                            <font size="5" face="American Typewriter">
                                B-17G-10-VE Flying Fortress 42-40006 "Liberty
                                Lady"</font>
                        </b></p>
                    <p style="margin-top: 10px; margin-bottom: 10px" align="center">
                        <b>
                            <font size="4">6/3 1944 Mästermyr</font>
                        </b></p>
                </td>
            </tr>
            <tr>
                <td>
                    <img src="images/linje-a9.jpg" width="500" height="2" border="0"></td>
                <td>
                    <img src="images/linje-a9.jpg" width="500" height="2" border="0"></td>
            </tr>
            <tr>
                <td colspan="2">
                    <img src="foto/fv26-1.jpg" style="border:1px outset #DDDDDD; " width="1006" height="371" border="0">
                </td>
            </tr>
            <tr>
                <td colspan="2">
                    &nbsp;</td>
            </tr>
            <tr>
                <td colspan="2">
                    <div align="center">
                        <table cellspacing="5" border="0">
                            <tbody>
                                <tr>
                                    <td colspan="2" align="center">
                                        <p style="margin-left: 100px">
                                            <img src="foto/fv26-2.jpg" style="border:1px outset #DDDDDD; " width="150"
                                                height="171" border="0"></p>
                                    </td>
                                    <td colspan="2" align="center">
                                        <p style="margin-right: 100px">
                                            <img src="foto/fv26-3.jpg" style="border:1px outset #DDDDDD; " width="150"
                                                height="171" border="0"></p>
                                    </td>
                                </tr>
                                <tr>
                                    <td colspan="2" align="center">
                                        <p style="margin-top: 0; margin-bottom: 0; margin-left:100px">
                                            Pilot: 2nd lieutenant</p>
                                        <p style="margin-top: 0; margin-bottom: 0; margin-left:100px">
                                            <span lang="EN-US">
                                                <a style="text-decoration: none; font-size: 12pt; font-weight: bold"
                                                    href="http://www.tjelvar.se/flyktingar/akter1/175.htm">
                                                    Charles Wilson "Smithy" Smith</a></span></p>
                                    </td>
                                    <td colspan="2" align="center">
                                        <p style="margin-top: 0; margin-bottom: 0; margin-right:100px">
                                            Co-Pilot: 2nd lieutenant</p>
                                        <p style="margin-top: 0; margin-bottom: 0; margin-right:100px">
                                            <a style="text-decoration: none; font-size: 12pt; font-weight: bold"
                                                href="http://www.tjelvar.se/flyktingar/akter1/176.htm">
                                                Merle Paul Brown</a></p>
                                    </td>
                                </tr>
                                <tr>
                                    <td colspan="2" align="center">
                                        &nbsp;</td>
                                    <td colspan="2" align="center">
                                        &nbsp;</td>
                                </tr>
                                <tr>
                                    <td align="center">
                                        <img src="foto/fv26-4.jpg" style="border:1px outset #DDDDDD; " width="150"
                                            height="171" border="0"></td>
                                    <td align="center">
                                        <img src="foto/fv26-7.jpg" style="border:1px outset #DDDDDD; " width="150"
                                            height="171" border="0"></td>
                                    <td align="center">
                                        <img src="foto/fv26-5.jpg" style="border:1px outset #DDDDDD; " width="150"
                                            height="171" border="0"></td>
                                    <td align="center">
                                        <img src="foto/fv26-11.jpg" style="border:1px outset #DDDDDD; " width="150"
                                            height="163" border="0"></td>
                                </tr>
                                <tr>
                                    <td align="center">
                                        <p style="margin-top: 0; margin-bottom: 0">
                                            Bombardier: 2nd lieutenant</p>
                                        <p style="margin-top: 0; margin-bottom: 0">
                                            &nbsp;<a style="text-decoration: none; font-size: 12pt; font-weight: bold"
                                                href="http://www.tjelvar.se/flyktingar/akter1/177.htm">Herman
                                                F. ”Bomby” Allen</a></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Navigator: 2nd lieutenant</p>
                                        <p style="margin-top: 0; margin-bottom: 0">
                                            <a style="text-decoration: none; font-size: 12pt; font-weight: bold"
                                                href="http://www.tjelvar.se/flyktingar/akter1/178.htm">
                                                Stanley "Stan" Norris Buck</a></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Engineer: Sergeant</p>
                                        <p style="margin-top: 0; margin-bottom: 0">
                                            <span lang="EN-US">
                                                <a style="text-decoration: none; font-size: 12pt; font-weight: bold"
                                                    href="http://www.tjelvar.se/flyktingar/akter1/181.htm">
                                                    Carl August "Tiny" Heuser</a></span></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Radio: Sergeant</p>
                                        <p style="margin-top: 0; margin-bottom: 0">
                                            <span lang="EN-US">
                                                <a style="text-decoration: none; font-size: 12pt; font-weight: bold"
                                                    href="http://www.tjelvar.se/flyktingar/akter1/182.htm">
                                                    Victor "Vic" Rolland Marcotte</a></span></p>
                                    </td>
                                </tr>
                                <tr>
                                    <td align="center">&nbsp;</td>
                                    <td align="center">&nbsp;</td>
                                    <td align="center">&nbsp;</td>
                                    <td align="center">&nbsp;</td>
                                </tr>
                                <tr>
                                    <td align="center">
                                        <img src="foto/fv26-6.jpg" style="border:1px outset #DDDDDD; " width="150"
                                            height="171" border="0"></td>
                                    <td align="center">
                                        <img src="foto/fv26-10.jpg" style="border:1px outset #DDDDDD; " width="150"
                                            height="171" border="0"></td>
                                    <td align="center">
                                        <img src="foto/fv26-9.jpg" style="border:1px outset #DDDDDD; " width="149"
                                            height="171" border="0"></td>
                                    <td align="center">
                                        <img src="foto/fv26-12.jpg" style="border:1px outset #DDDDDD; " width="150"
                                            height="171" border="0"></td>
                                </tr>
                                <tr>
                                    <td align="center">
                                        <p style="margin-top: 0; margin-bottom: 0">
                                            Waist Gunner: Sergeant</p>
                                        <p style="margin-top: 0; margin-bottom: 0">
                                            <span lang="EN-US">
                                                <a style="text-decoration: none; font-size: 12pt; font-weight: bold"
                                                    href="http://www.tjelvar.se/flyktingar/akter1/183.htm">
                                                    Donald "Don" Smith Courson</a></span></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Waist Gunner: Sergeant</p>
                                        <p style="margin-top: 0; margin-bottom: 0">
                                            <span lang="EN-US">
                                                <a style="text-decoration: none; font-size: 12pt; font-weight: bold"
                                                    href="http://www.tjelvar.se/flyktingar/akter1/184.htm">
                                                    Joseph "Joe" Roland Paul</a></span></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Turret Gunner: Sergeant</p>
                                        <p style="margin-top: 0; margin-bottom: 0">
                                            <a style="text-decoration: none; font-size: 12pt; font-weight: bold"
                                                href="http://www.tjelvar.se/flyktingar/akter1/179.htm">
                                                Thomas "Tom" Eugene Stillson</a></p>
                                    </td>
                                    <td align="center">
                                        <p style="margin-top: 0; margin-bottom: 0">
                                            Tail Gunner: Sergeant</p>
                                        <p style="margin-top: 0; margin-bottom: 0">
                                            <a style="text-decoration: none; font-size: 12pt; font-weight: bold"
                                                href="http://www.tjelvar.se/flyktingar/akter1/180.htm">
                                                R. B. Trumble</a></p>
                                    </td>
                                </tr>
                                <tr>
                                    <td align="center">
                                        <img src="images/linje-a9.jpg" width="225" height="2" border="0"></td>
                                    <td align="center">
                                        <img src="images/linje-a9.jpg" width="225" height="2" border="0"></td>
                                    <td align="center">
                                        <img src="images/linje-a9.jpg" width="225" height="2" border="0"></td>
                                    <td align="center">
                                        <img src="images/linje-a9.jpg" width="225" height="2" border="0"></td>
                                </tr>
                            </tbody>
                        </table>
                    </div>
                </td>
            </tr>
            <tr>
                <td colspan="2">
                    &nbsp;</td>
            </tr>
            <tr>
                <td colspan="2">
                    <table style="float: right; margin-left:10" width="1" cellspacing="0" cellpadding="0" border="0">
                        <tbody>
                            <tr>
                                <td align="center">
                                    <img src="foto/fv26-13.jpg" style="border:1px outset #DDDDDD; " width="500"
                                        height="161" border="0"></td>
                            </tr>
                            <tr>
                                <td align="center">&nbsp;</td>
                            </tr>
                            <tr>
                                <td align="center">
                                    <img src="foto/fv26-14.jpg" style="border:1px outset #DDDDDD; " width="500"
                                        height="316" border="0"></td>
                            </tr>
                            <tr>
                                <td align="center">
                                    <p align="left">
                                        <img src="images/linje-a9.jpg" width="500" height="4" border="0"></p>
                                </td>
                            </tr>
                            <tr>
                                <td align="center">
                                    <p style="margin-top: 0; margin-bottom: 0" align="left">"Liberty Ladys" besättning i
                                        början av 1944.
                                        Högst upp till vänster sitter Herman Allen
                                        och intill honom Charles W. Smith.</p>
                                </td>
                            </tr>
                            <tr>
                                <td align="center">
                                    <p align="left">
                                        &nbsp;</p>
                                </td>
                            </tr>
                            <tr>
                                <td align="center">
                                    <p style="margin-top: 0; margin-bottom: 0">
                                        <img src="images/linje-a9.jpg" width="225" height="2" border="0"></p>
                                </td>
                            </tr>
                            <tr>
                                <td align="center">
                                    <img src="foto/fv26-15.jpg" style="border:1px outset #DDDDDD; " width="500"
                                        height="317" border="0"></td>
                            </tr>
                            <tr>
                                <td align="center">
                                    <p align="left">
                                        <img src="images/linje-a9.jpg" width="500" height="4" border="0"></p>
                                </td>
                            </tr>
                            <tr>
                                <td align="center">
                                    <p style="margin-top: 0; margin-bottom: 0">
                                        Co-Pilot: 2nd lieutenant Merle P. Brown
                                        och "Liberty Lady"</p>
                                </td>
                            </tr>
                            <tr>
                                <td align="center">
                                    &nbsp;</td>
                            </tr>
                            <tr>
                                <td align="center">
                                    <img src="foto/fv26-16.jpg" style="border:1px outset #DDDDDD; " width="500"
                                        height="285" border="0"></td>
                            </tr>
                        </tbody>
                    </table>
                    <p style="margin-top: 0; margin-bottom: 0">Den
                        första dagbombningen mot Berlin utförde 8:e
                        flygkåren den 4 mars 1944. Det blev ett
                        misslyckande. Väderleksförhållandena var sådana att
                        bombstyrkan återkallades. Trettioen bombplan nåddes
                        inte av signalen att återvända utan fullföljde. Man
                        bombade med hjälp av radar ovan moln med dåligt
                        resultat som följd. Fem B-17 gick förlorade. Men så
                        den 6 mars lovade väderlekstjänsten förhållandevis
                        bra väder över målområdet. Nu var det dags att
                        utdela ett riktigt klubbslag mot Tredje rikets
                        huvudstad. Första och tredje bombdivisionerna som
                        flög B-17G, s.k. Flygande fästning, och den andra
                        som flög B-24 Liberator utgjorde klubban, en styrka
                        på 730 tunga bombplan. Anfallet skulle riktas mot
                        viktiga industrier i Berlins förorter. Sålunda var
                        målet för första divisionen en kullagerfabrik öster
                        om Berlin. Andra divisionen skulle bomba Daimler
                        Benz' fabrik för flygmotorer söder om staden och
                        tredje divisionens mål var Bosch, som tillverkade
                        elektrisk utrustning och låg sydväst om Berlin.
                        Första divisionen var organiserad på fyra
                        stridsflottiljer (combat wings). Till den fjärde
                        hörde 306:e bombgruppen, som den här dagen ställde
                        upp med tjugo flygplan. Gruppen bildade den lägre
                        boxformeringen inom flottiljen. Ett av flygplanen i
                        den formeringen var "Liberty Lady". Befälhavare och
                        förste pilot var 1st lieutenant (löjtnant) Charles
                        Smith och andre pilot 1st lieutenant Mede Brown.
                        Denne har för artikelförfattaren berättat, att han
                        hade erhållit sina gyllene vingar i juli 1942, då
                        han utexaminerades från flygkadettskolan i Oklahoma.
                        Därefter kommenderades han till utbildning på B-
                        17G. En gång under utbildningstiden hade han råkat
                        illa ut. Han hade nämligen under en nattflygning med
                        ett flermotorigt flygplan varit tvungen att rädda
                        sig med fallskärm. Det hade givit honom ett
                        förtroende för räddningsutrustningen. Så långt kände
                        han sig säker ombord i ett bombflygplan. I oktober
                        1943 var det så dags för den besättning han
                        tillhörde att lämna USA för kriget i Europa. Man
                        reste med Queen Mary, vilket var en besvikelse, då
                        man hade hoppats att få flyga över en B-17G. Efter
                        träning i bl.a. formationsflygning och skjutning,
                        blev "Liberty Lady" med sin nu stridsklara
                        besättning ett av flygplanen i 306:e bombgruppen.
                        Det första anfallet man deltog i ägde rum den 7
                        januari 1944. Målet var Ludwigshaven. Under tolv
                        uppdrag lyckades man alltid återvända till
                        hemmabasen med "Libert y Lady", flera gånger med
                        skador från både luftvärn och jaktflygplan och en
                        gång med en besättningsman, navigatören, dödad. Så
                        kom det trettonde uppdraget och nu gällde det alltså
                        Tysklands huvudstad, ett anfallsmål som allmänt
                        kallades "Big B". </p>
                    <p style="margin-top: 0; margin-bottom: 0">&nbsp; </p>
                    <p style="margin-top: 0; margin-bottom: 0" align="center"><b>306.e
                            bombgruppen</b></p>
                    <p style="margin-top: 0; margin-bottom: 0">På
                        söndagskvällen vid 19-tiden den 5 mars kom ordern
                        från 8:e flygkårens högkvarter via teleprinter till
                        bl.a. Thurleigh väster om Cambridge, där 306:e
                    </p>
                    <p style="margin-top: 0; margin-bottom: 0">bombgruppen var baserad. En febril verksamhet
                        igångsattes. Markpersonal arbetade med flygplanen,
                        tankade, lastade bomber m.m. och stabspersonal
                        förberedde morgonens genomgångar. Vid tretiden
                        väcktes flygbesättningarna och i den tidiga morgonen
                        med lätt snöfall samlades besättningarna. Målområde,
                        flygvägar. väderlek, eskortstyrkans organisation och
                        tillgängliga tyska jaktförband och luftvärn inom
                        aktuellt område presenterades. Sista genomgången
                        höll befälhavaren med besättningen uppställd framför
                        flygplanet. Han gick igenom vissa bestämmelser om
                        säkerhet, radiotrafik och framför allt vad som
                        gällde den interna telekommunikationen. Klockan
                        07.45 lyfte det första bombplanet och med sextio
                        sekunders mellanrum följde de övriga. Efter ca en
                        timme hade flottiljen nått 3000 meters höjd och
                        intagit boxformationen. Klockan 10.45 flög den
                        samlade första divisionen ut över den engelska
                        sydkusten. Man låg på en höjd av 4200 meter i 275
                        km/t under långsam stigning till dagens anfallshöjd
                        6000 meter. Så här långt höll man tidtabellen och
                        flög på en stadig kurs mot den holländska kusten.
                        Strax innanför den holländska kusten anslöt de
                        första grupperna av P-47, Thunderboltjaktplanen. Vid
                        Braunschweig, 150 km väster om Berlin, var det P-51
                        Mustangernas (i Sverige J 26) tur att äntra scenen
                        och överta försvaret av bombplanen. Att eskorten var
                        nödvändig blev man snart varse. De kraftiga tyska
                        radarstationerna hade tidigt registrerat det
                        omfattande bombföretaget och tämligen snabbt hade
                        man också insett att målet var Berlinområdet.
                        Förutom luftvärn sattes också tyska jaktförband i
                        aktuellt område i högsta beredskap och andra
                        förflyttades till nordvästra Tyskland från sydligare
                        delar av landet. De senare skulle bekämpa bombplanen
                        under deras återfärd, I trakten av Magdeburg kring
                        13-tiden sköts de första Flygande fästningarna,
                        tillhörande första bombdivisionen, ner. Då man nådde
                        anfallsmålet var det täckt av moln, varför man i
                        stället övergick till radarbombning och angrep
                        centrala Berlin, som var andrahandsmålet. Att
                        precisionsbomba exempelvis en kullagerfabrik med
                        hjälp av radar tillät nämligen inte den tidens
                        teknik. Den 306:e bombgruppen och ytterligare en
                        grupp kom in över de mest centrala delarna av Berlin
                        och därmed också inom räckvidden för många
                        luftvärnspjäser. Av de fyrtioåtta flygplan, som
                        hamnade där, fick trettiosex skador från
                        luftvärnseld, två så pass allvarliga att en
                        återflygning till Storbritannien ej var genomförbar.
                        Ett av planen var "Liberty Lady". I Merle Brown's
                        flygdagbok står att läsa om raiden: "Attacked by
                        hordes of German fighters, very heavy flack - engine
                        shot out." Flygplanet fick också träffar i en
                        bränsletank. Det var omöjligt att hålla platsen i
                        formationen. Som eftersläntare blev man ett lätt
                        byte, framför allt för jaktflygplanen, och sökte
                        därför skydd i lägre liggande moln. Att man inte
                        skulle nå Storbritannien på tre motorer och med en
                        läckande bränsletank stod klart. Problemet var att
                        man saknade kartor över andra områden än de som var
                        aktuella för uppdraget. Kursen sattes norrut. Man
                        flög i moln på instrument, egentligen ovetande om
                        var man befann sig, var man skulle hamna men
                        hoppades att nå det neutrala Sverige. Så småningom
                        fick man en skymt av Östersjön och en landkontur.
                        För att undvika det tyskockuperade Danmark sattes då
                        en mera nordostlig kurs. </p>
                    <p style="margin-top: 0; margin-bottom: 0">&nbsp;&nbsp; </p>
                    <p style="margin-top: 0; margin-bottom: 0" align="center"><b>Svensk
                            luftbevakning i aktion</b></p>
                    <p style="margin-top: 0; margin-bottom: 0">Den
                        första rapporten om "Liberty Lady" kom från
                        luftbevakningscentralen (Le) i Karlskrona. Därifrån
                        rapporterade man ett bombflygplan, som klockan 15.03
                        kom in sydost Listerhuvud, passerade öster om Hanö
                        och fortsatte på en nordostlig kurs. Det gick ganska
                        lågt, under 500 meter och delvis i moln. Nästa
                        uppgift om samma flygplan rapporterade Le i Kalmar.
                        Klockan 16.06 passerade det Sandvik 25 km norr om
                        Borgholm och flög på en ostlig kurs. Nu bedömdes
                        flyghöjden till ca 2000 m och det var fortfarande
                        disigt. Den östliga kursen förde flygplanet,
                        "Liberty Lady", helt följdriktigt till Gotland.
                        Enligt luftbevakningens rapportering där kom det in
                        sydväst om Petes i Hablingbo och fortsatte till
                        Ronehamn på den gotländska östkusten, innan det
                        efter en sväng över havet vände inåt ön igen. Höjden
                        var ca 2000 m. Nu var det nödvändigt att återvända
                        till terra firma, då bensinen var på upphällningen.
                        Det var klart väder och svag vind. Alltså idealiska
                        förhållanden för att ansätta en kontrollerad
                        nödlandning vid Oxarve gård söder om Hemse på det
                        "gamla beprövade nödlandningsfältet", Mästermyr. Där
                        slutade alltså bombuppdraget för "Liberty Lady", som
                        ca åtta timmar tidigare startat från en plats väster
                        om Cambridge i Sydengland och via Berlin nått den
                        svenska utposten i Östersjön. Detta var det första
                        av två amerikanska bombplan, som under andra
                        världskriget skulle söka "nödhamn" på Gotland.
                        Förutom "Liberty Lady" nödlandade även tre andra
                        bombplan, som deltagit i samma raid. Två gick ner på
                        Bulltofta och ett på Rinkabyfältet (Kristianstad),
                        två vanliga nödlandnings platser för amerikanska
                        bombplan vid den här tiden. Förlusterna från det
                        första stora anfallet mot Berlin den 6 mars 1944
                        blev sammanlagt sextionio bombplan av 672, som
                        passerat in över fientligt territorium, alltså mer
                        än 10%. Det var den största förlusten över huvud
                        taget, som drabbade den 8:e flygkåren. (Femtioåtta
                        bombplan vände av olika anledningar, innan de nått
                        den holländska kusten.) Följande historia hade
                        mycket väl passat in också för anfallet på Berlin.
                        Vid ett tidigare tillfälle förväntades nämligen
                        Schweinfurtraiden, i oktober 1943, att bli ett
                        mycket svårt uppdrag, vilket ocksåframhölls aven av
                        de högre cheferna inom 8:e flygkåren. Han dökupp vid
                        den tidiga morgongenomgången, höll ett kort tal för
                        att höja moralen och önskade: "Good luck, good
                        bombing and goodhunting. "Då hördes högt och
                        tydligt: "And good-by." En flygskytt i bakre delen
                        av salen fick därmed de samlade besättningarna att
                        brista ut i ett förlösande gapskratt.</p>
                    <p style="margin-top: 0; margin-bottom: 0">&nbsp; </p>
                    <p style="margin-top: 0; margin-bottom: 0" align="center"><b>
                            Osäkerhet om läget</b></p>
                    <p style="margin-top: 0; margin-bottom: 0">Då
                        "Liberty Lady" efter ett par varv runt Hemse
                        buklandade på Mästermyr, var besättningen ovetande
                        om var man befann sig. Man trodde att man hamnat på
                        tyskockuperat område, troligtvis Danmark. Som
                        säkerhetsåtgärd hade man därför kastat bombsiktet,
                        en teknisk hemlighet, i havet utanför Ronehamn före
                        landningen, och befälhavaren, Charles Smith, gav
                        också därför order om att en brandbomb skulle
                        utlösas i radiohytten. Så skedde och snart steg en
                        svart rökpelare upp från flygplanet.Den tio man
                        starka besättningen tog skydd i ett busksnår. Den
                        förste som dök upp på platsen var verkstadsägaren
                        och hemvärnsmannen Albin Larsson från Hemse,
                        beväpnad med ett mausergevär. För säkerhets skull
                        var också bajonetten påsatt. Amerikanarna trodde att
                        det var en tysk. Han kunde inte engelska. Men snart
                        fick de reda på av en engelsktalande person, socknens
                        skollärare som kommit till platsen, att de landat på
                        en ö, Gotland, som tillhörde Sverige. Men eftersomde
                        amerikanska kunskaperna om Skandinaviens geografi
                        inte var så omfattande, kvarstod hos en del av
                        besättningen misstanken om att de ändå var på
                        tyskockuperat område. De mest
                        misstänksamma lär inte ha blivit helt övertygade,
                        förrän de anlände till Stockholm. Ganska omgående
                        blev besättningen omhändertagen av militär personal
                        från ett utbildningsbatteri från A7, som var förlagt
                        i Hemse. Besättningen fördes nu till en av
                        folkhögskolans lokaler där, som var inrett som ett
                        litet krigssjukhus. Efter läkarundersökning
                        konstaterades att alla tio kommit helskinnade ifrån
                        dagens uppdrag och den något våldsamma landningen.
                        De fick tillbringa två nätter på krigssjukhuset
                        under bevakning, innan de med kvällsbåten onsdagen
                        den 8 mars fördes vidare till Nynäshamn och
                        Stockholm. Vid ankomsten dit fick man träffa
                        personer från den amerikanska ambassaden. Man fick
                        svenska pengar och tillfälle att köpa civila kläder,
                        innan färden gick vidare med tåg till Rättvik för
                        internering. </p>
                    <p style="margin-top: 0; margin-bottom: 0">&nbsp;&nbsp; </p>
                    <table style="float: right; margin-left: 10; margin-top:4" width="44%" cellspacing="0"
                        cellpadding="0" border="0">
                        <tbody>
                            <tr>
                                <td align="center">
                                    <img src="foto/fv26-17.jpg" width="428" height="363" border="0"></td>
                            </tr>
                            <tr>
                                <td align="center">Den internerade
                                    besättningen ser inte ut att lida någon
                                    större nöd</td>
                            </tr>
                        </tbody>
                    </table>
                    <p style="margin-top: 0; margin-bottom: 0" align="center"><b>Besättningens vidare öde</b></p>
                    <p style="margin-top: 0; margin-bottom: 0">I
                        mars 1944 var de flesta amerikanska flygare, som
                        nödlandat i Sverige, internerade i Korsnäs utanför
                        Falun. "Liberty Lady's" besättning tillhörde det
                        lägret men bodde på hotellet Lersjödal och
                        Turisthemmet i Rättvik. Så småningom när
                        nödlandningarna ökade i antal, placerades
                        amerikanerna också på andra orter. Kravet från
                        amerikansk sida blev snart att besättningarna
                        tidigare, än vad som dittills skett, skulle få
                        återvända till Storbritannien. Den 8:de flygkåren
                        behövde sina besättningar. Det hade väl ännu inte
                        blivit så påtagligt, när fem man ur "Liberty Lady's"
                        besättning, däribland Charles Smith och Merle Brown,
                        under senare hälften av september 1944 embarkerade
                        en ombyggd B-24 Liberator på Bromma för en nattlig
                        återfård till Storbritannien. Den resan var
                        påfrestande, overksam som man nu tvingades att vara
                        som passagerare i ett obeväpnat flygplan. Att flyga
                        över det tyskockuperade Norge och ut över Nordsjön
                        och hoppas på att undgå upptäckt, kändes
                        nervpirrande.
                    </p>
                    <p style="margin-top: 0; margin-bottom: 0">Om något hände, satt man där helt
                        hjälplös utan möjlighet att på något sätt ingripa.
                        Av de övriga i besättningen hade en återvänt redan i
                        juli och de andra fyra återvände vid skilda
                        tidpunkter betydligt senare. Efter återkomsten till
                        Storbritannien blev det så småningom forts för en del av "Liberty Lady's"
                        ursprungliga besättning. Den 25 oktober genomförde
                        Merle Brown det första, ett anfall mot Hamburg. Han
                        tillhörde fortfarande 306:e bombgruppen och var
                        baserad på Thurleigh som tidigare. Han var så att
                        säga "hemma" igen. Men Merle Brown hade nu en egen
                        besättning och hans flygplan hette "Konditori Baby".
                        Sverige, där man trivts synnerligen väl, hade
                        uppenbarligen gjort intryck, och även - bakverken!
                        Flygplanet var helt enkelt uppkallat efter Klingbergs konditori i Rättvik, dit besättningen
                        oftast
                        gick. Efter återkomsten återstod tjugotvå uppdrag
                        för en del av besättningen. Merle Brown flög sitt
                        sista den 24 februari 1945. Han var då sedan en tid
                        tillbaka befordrad till kapten. Han hade genomfört
                        trettiofem anfall med en Flygande fästning och alla
                        hade för hans del slutat lyckligt. Det ofrivilliga
                        uppehållet i Sverige på sju månader betydde måhända
                        också, att luftrummet över Tyskland hade blivit något
                        "hälsosammare", då besättningen från "Liberty Lady"
                        återvände till kriget i Europa. </p>
                    <p style="margin-top: 0; margin-bottom: 0">&nbsp;&nbsp; </p>
                    <p style="margin-top: 0; margin-bottom: 0" align="center"><b>"Liberty Lady's"
                            vidare öde </b> </p>
                    <p style="margin-top: 0; margin-bottom: 0">Den
                        amerikanska staten sålde flygplanet. Flygbolaget ABA
                        köpte de fyra motorerna. Man ansåg sig behöva extra
                        motorer, sedan man förvärvat några Flygande
                        fästningar. Dessa skulle byggas om och insättas i
                        både frakt- och passagerartrafik. Resten av
                        flygplanet köpte verkstads ägaren Albin Larsson för
                        250 kr. Ett mycket noggrant kontrakt upprättades vid
                        försäljningen och köparen fick garantera att inte
                        den minsta del av flygplanet skulle hamna i fiendens
                        händer. Båda vingbalkarna kom snart till användning
                        och kan studeras ännu i dag. Den ena är en takstol i
                        en verkstad i Hemse och den andra fyller samma
                        funktion i en verkstad i grannsocknen Havdhem. På
                        Gotlands flygmuseum i Visby finns också delar att
                        beskåda. (Text
                        från Curt Jacobssons artiklar i Väduren 2003:1. Foto bl a från <a
                            style="text-decoration: none; font-size: 12pt; font-weight: bold"
                            href="http://www.LibertyLadyBook.com">www.LibertyLadyBook.com</a>)</p>
                </td>
            </tr>
            <tr>
                <td colspan="2">
                    &nbsp;</td>
            </tr>
            <tr>
                <td align="center">
                    <img src="foto/fv26-18.jpg" style="border:1px outset #DDDDDD; " width="500" height="291" border="0">
                </td>
                <td align="center">
                    <img src="foto/fv26-19.jpg" style="border:1px outset #DDDDDD; " width="500" height="291" border="0">
                </td>
            </tr>
            <tr>
                <td>
                    <img src="images/linje-a9.jpg" width="500" height="2" border="0"></td>
                <td>
                    <img src="images/linje-a9.jpg" width="500" height="2" border="0"></td>
            </tr>
            <tr>
                <td align="center">
                    <img src="foto/fv26-20.jpg" style="border:1px outset #DDDDDD; " width="500" height="291" border="0">
                </td>
                <td align="center">
                    <img src="foto/fv26-21.jpg" style="border:1px outset #DDDDDD; " width="500" height="291" border="0">
                </td>
            </tr>
            <tr>
                <td>
                    <img src="images/linje-a9.jpg" width="500" height="2" border="0"></td>
                <td>
                    <img src="images/linje-a9.jpg" width="500" height="2" border="0"></td>
            </tr>
            <tr>
                <td align="center">
                    <img src="foto/fv26-22.jpg" style="border:1px outset #DDDDDD; " width="500" height="320" border="0">
                </td>
                <td align="center">
                    <img src="foto/fv26-23.jpg" style="border:1px outset #DDDDDD; " width="500" height="320" border="0">
                </td>
            </tr>
        </tbody>
    </table>

    <table width="417" cellspacing="0" cellpadding="0" border="0">
        <tbody>
            <tr>
            </tr>
        </tbody>
    </table>
    <table width="89" cellspacing="0" cellpadding="0" border="0">
        <tbody>
            <tr>
                <td align="center">
                    &nbsp;</td>
            </tr>
            <tr>
                <td align="center">
                    &nbsp;</td>
            </tr>
            <tr>
                <td align="center">
                    &nbsp;</td>
            </tr>
            <tr>
                <td align="center">
                    &nbsp;</td>
            </tr>
            <tr>
                <td align="center">
                    _________________________________________________________________________________________</td>
            </tr>
            <tr>
                <td align="center">
                    <font size="1">
                        &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
                    </font>
                </td>
            </tr>
            <tr>
                <td align="center">
                    <p style="margin-top: 0; margin-bottom: 0" align="center">
                        <font size="2">Kopiering från denna sida är enbart tillåtet för privat
                            bruk. Annan användning skall godkännas av sidansvarig.</font>
                    </p>
                    <p style="margin-top: 0; margin-bottom: 0" align="center">
                        <font size="2">Copyright ©
                            <font color="#000000">Gotlands Försvarshistoria och Gotlands Trupper</font>
                        </font>
                    </p>
                </td>
            </tr>
            <tr>
                <td align="center">
                    <font size="1">
                        &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
                    </font>
                </td>
            </tr>
            <tr>
                <td align="center">
                    <a style="text-decoration: none; font-size: 10pt; font-weight: 400" href="http://www.tjelvar.se">
                        <font size="2" color="#000000">Till huvudsidan</font>
                    </a>
                    <font size="2">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
                        &nbsp;&nbsp;&nbsp;&nbsp;&nbsp;&nbsp; </font>
                    <font size="2" color="#000000">
                        <a style="text-decoration: none; font-size: 10pt; font-weight: 400"
                            href="mailto:info@tjelvar.se">
                            <font color="#000000">Kontakta sidansvarig</font>
                        </a></font><a style="text-decoration: none; font-size: 10pt; font-weight: 400"
                        href="mailto:info@tjelvar.se">
                        <font size="2" color="#000000">
                        </font>
                    </a>
                </td>
            </tr>
            <tr>
                <td align="center">
                    &nbsp;</td>
            </tr>
        </tbody>
    </table>
</body>

</html>